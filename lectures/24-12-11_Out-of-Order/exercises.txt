# Øvelser til 11. december

## Tidligere øvelser

Lav først eventuelle overskydende øvelser fra sidste øvelsesgang

## Fungerende krydsoversætter?

Har du på nuværende tidspunkt adgang til en fungerende krydsoversætter?

Helst via servicen på DIKU (og vores fantastiske python scripts).
Ellers som en lokal installation.

Du kan få brug for den fra på mandag.

Hvis du ikke har en eller adgang til en bør du NU skrive på DISCORD så vi kan hjælpe med
at få et overblik og løse problemer før weekenden.

## Opgave 1

Opstil en risc-v kodesekvens:

 * hvor en load der følger efter en store tilgår samme adresse og derfor skal "se" data fra store instruktionen
 * hvor store data endnu ikke er tilgængelig i store-køen på det tidspunkt, hvor load instruktionen skal bruge det

diskuter/opstil/giv en mere præcis definition af det sidste af disse to krav.


## Opgave 2

### Spg 1

Opstil en risc-v kodesekvens:

 * hvor en load der følger efter en store tilgår samme adresse og derfor skal "se" data fra store instruktionen
 * hvor store addressen endnu ikke er tilgængelig i store-køen på det tidspunkt, hvor load instruktionen har brug
   for at sammenligne addresser.

diskuter/opstil/giv en mere præcis definition af det sidste af disse to krav.

### Spg 2

Opstil et afviklingsplot som illustrerer ovenstående på en 4-vejs out-of-order mikroarkitektur med en
cache tilgang pr clock. Diskuter evt hvornår load instruktionen tidligst kan gennemføre et writeback.

### Spg 3

I forlængelse af spg 2. Diskuter hvornår en instruktion som afhænger af load-instruktionen tidligst
vil kunne begynde udførelse.

